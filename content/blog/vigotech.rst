Propostas a Vigotech
=====================

:date: 2019-10-15 16:00
:language: gl
:head: Propostas de cambio en Vigotech
:index_title: Propostas de cambio en Vigotech
:metatitle: Propostas de cambio en Vigotech
:tags: operaracion morriña, vigotech
:author: eloycoto
:metatags: vigotech, morriña, cambios
:description: Unhas poucas de propostas para Vigotech para solventar os problemas que causou a Operación morriña.
:keywords: Vigotech


Co drama do ocurrido da Operación Morriña -e todo o que se montou despois-
varias debilidades sairon a relucir no ámbito de Vigotech. O 12 de Setembro
mandei un email a lista de organizadores con propstas claras de facer, o que
para min, sería unha mellor organización. 

Creo que sería bo que este email fora público, axudaría a entender o que pasou e
as razóns polas que pasou, ao mesmo tempo, da visión do que pasa dentro de
Vigotech.

Ao mesmo tempo, creo que é bo momento **para desmarcarme totalmente de
Vigotech**. Quen me coñece sabe que son un rapaz con principios, que non me
gusta errar, e que non me gusta ter que pedir perdón, gústame que a xente cando
confía saiba que non vou cometer un erro.

Moitas foron as chamadas que tiven que responder por cousas que se fixeron na
comunidade, dende Meetups que acabaron tarde, problemas de organización con
espazos, tratar de defender o indefendible, e ver como non cuidamos de quen nos
cuida. 

Eu son dos que pensa: "quen non suma, resta!" Agora mesmo, en Vigotech resto,
e segundo chegou a min, non pouco! O meu soño nunca foi molar na comunidade,
-nesta ou en ámbito nacional-, meu soño sempre foi que este recuncho fora algo
mellor, espero que o que fixen axudara.

Graciñas por todo.

Correo enviado a lista de organizadores, con formato para axudar a lectura.

------------


Rapaces, 

Fai uns días tivemos o drama da operación morriña, este drama creo que causou, e
demostrou, unha certas debilidades como organización. Creo que agora, pasada a
PulpoConf, deberíase ver como atallalas. Deixo unha serie de propostas que creo
que son de interese para que faledes na seguinte reunión.

Ofertas de traballo, integración de empresas:
-----------------------------------------------

Foi un  tema que se tocou, e que se falou, e no que se acordou que Vigotech non
debería ter ningún tipo de colaboración, permiso para usar Vigotech en proxectos
que tiveran un fin comercial.

Creo que despois da Operación Morriña todo cambia, un proxecto con fin
económica, que inda que bonito - e ilusiónante- demostrou unha serie de
problemas en como se ven as cousas dentro de Vigotech. Para min, o principal
problema, dixémoslle a empresas amigas de todos os eventos de Vigo que non se
podía, e un día -cunha forte campaña de publicidade-  apareceu o logo nun sitio,
que para min, non debería estar. Que agora esta -inda que estou en desacordo-,
pero cun texto moito mais acertado que o inicial.  

Eu son dos que pensa, que non hai nada mellor que ser querido na casa, e creo
que as empresas -da casa- deberían ser queridas. Neses días, por un erro de
comunicación, a miña impresión (e de algunha xente que se manifestou en
privado), fallamos a quen no se lle tiña que fallar, aos que algún día confiaron
en nós sen saber que iría a pasar con todos os nosos grupos.

Si, Vigotech non tiña acordos con empresas, pero todo o mundo fala coas mesmas
empresas, e moitas delas, de forma recorrente, axudaron, de moitas e diferentes
formas, non só falo de cartos.  

Creo que unha boa forma de remedialo, e voltar ao que se falou das ofertas de
traballo, e poder ofrecerlle as empresas un listado de ofertas de traballo de
empresas “amigas de Vigotech”. Para facer este listado, pódense poñer unhas
normas, eu propoño as seguintes:


- Para colgar a oferta en Vigotech, unha empresa ten que **aportar** antes a
  comunidade, para aportar eu entendo que podemos falar das seguintes opcións:

  - Opción de por unha oferta: Un empregado de esa empresa da unha charla (nalgúns dos grupos de Vigotech) nos últimos 6 meses. O prazo de validade da oferta remata ao cumprir os 6 meses da charla.
- Opción de por dúas ofertas: a empresa colabora economicamente cun evento,
  neste caso a oferta porase un mes antes do evento, e terá unha validez de dous
  meses.

Temos o drama das ofertas de traballo malas, creo que temos que ter unhas
normas, para que non pase como pasou con xente que aportou unha oferta de
traballo ao canal, e logo marchou do slack escaldada, para min as normas de
poder publicar poden ser:

- Ten que ter un rango salarial.
- O rango salarial, non pode ser cunha diferencia mais grande do 20%, así evitamos as ofertas de 20-50K.
- A oferta ten que ter base en Vigo ou 40km a redonda.
- Ten que ter uns requisitos ben estipulados, que o comité pode validar.  (Falarei mais tarde do comité)
- En temas de campañas de anuncios, eu creo que se pode facer o seguinte:

  - Terá unha sección na web onde van aparecer todas.
  - Un chío para cando se publique, nun horario normal.
  - Unha mensaxe no canal xeral do slack de Vigotech.    


Creo que con isto gañase nos seguintes puntos:

- As empresas, se queren, poden beneficiarse de Vigotech, están obrigadas a
  colaborar previamente, nos somos claros, isto ten que ser un win-win para
  todos.
- A comunidade sae beneficiada, se as ofertas teñen tirón, o final terase menos
  problema para encontrar charlas
- A oferta será mandada en formato PR a web de Vigotech, polo que non temos que
  traballar nesa parte. So en eliminalas.
- Os que dan as charlas poden pedir un referral na empresa, polo tanto saen
  gañando.

*FAQ:*

Eloy, a empresa XXX é unha cárnica, consultoría e non deberíamos publicar
ofertas deles! Certo, a min as empresas cárnicas non me gustan, tampouco as
axencias de emprego, pero aquí non falamos de que empresa X mole ou non, estamos
falando de que somos neutrais e so teñen que colaborar con nos, que elas
colaboraron con nós, e que importa é que eles tamén melloran o ecosistema, eu
son dos que penso que todo se pode cambiar. Se alguén é capaz de aportar unha
charla a Vigotech, esa empresa, inda que pode ser mala, algo xa esta cambiando.

Volvo a dicir, isto para min, estaba ben como estaba, pero ca entrada de
operación morriña creo que un dos nosos fundamentos cambiou, e eu creo que se o
fundamento cambiou, Vigotech ten que ver a capacidade de restauralo ou de facer
do erro unha virtude.  


Comite de dirección
--------------------

Outra das cousas que quedou clara é que as decisións de Vigotech non son fáciles
de tomar, moita xente cunha opinión e faixe moi difícil saber con quen contactar
nun caso como o citado.

Eu teño claro que Vigotech non significa para todos o mesmo, para min é todas
esas reunións nas empresas nas que eu falaba do bo que era Vigotech, para outras
persoas poden ser a xente que viña as meetups que organizaba, para outros pode
ser o bo traballo feito co deseño do logo, estou seguro que cada un ten un
sentimento diferente.

Creo que vai sendo hora de que Vigotech teña un comité de dirección, que os que
organizan podan elixir a catro representantes que se encarguen deste tipo de
cousas, a miña idea é propoñer o proceso da CNCF, que elixe cada ano uns
membros, e estes duran 2 anos, a idea sería tal que así:

2019: Novo comité formado por 4 persoas, 2 estarán dous anos, as outras un ano.  
2020: Dúas persoas do comité teñen que saír, e dúas entran para dous anos.
2021: Os dous membros mais vellos marchan, e entran outros dous.

Desta forma conséguese que este comité poda tomar as decisións, tomar un acordo
estas 4 persoas, e cando teñan unha resolución mandáselle un correo aos
organizadores onde teñan que decidir si ou no, se é o número de negativos  é
superior ao 30% dos organizadores, entón tocará discutilo. Este prazo pode ser
de 5 días laborais, polo que se non se vota ou non sae que non, pois dáselle
para adiante a opción que o comité decida.

Como actuaría o comité?

Vou facer unha analoxía co pasado na Operación Morriña, non é ningún ataque a
ninguén, e autocrítica. Cando chegou iso, segundo o que comentou Orestes era tal
que así:


   Con David hablé personalmente, y lo que le trasladé es: esto es cosa de
   todo VigoTech, lo hablamos en la lista de organizadores
   En la lista de organizadores decidimos que nos parecía bien apoyar la
   iniciativa, y que nuestro mensaje era. "Si te vuelves a Galicia, esto ya no
   es un desierto. Hay mucha comunidad, no estarás solo/a."
   El diff con el mensaje final ha sido:
   Parece que solo hablan de Coruña
   Parece que colaboramos con Corunet.
   En la web lo dice, que Corunet es solo la primera empresa, que es una
   iniciativa a la que se unirán mas.
   Esto no es lo que habíamos acordado.
   Ahora tenemos en la lista una propuesta  para aclarar el texto, y podemos
   enviar el texto que nos dé la gana.
   Abramos hilo para discutir el texto en concreto aquí 

O comité nesta situación debería pensar:

**Cal é o beneficio de Vigotech?**

O retorno de galegos, poñer en valor esta terra e dicir que non están sós.

**Cal é o fin de David Bonilla/Corunet?**:

Claramente a inversión para facer unha boa campaña para que Corunet e Manfred
poidan fichar, na que os dous queren poñer ofertas de traballo. Teñen intención
de facelo global? si, cal é o primeiro obxectivo? que a campaña atraia talento a
Corunet.
 
**Como o mirara a comunidade?**
ben, todo o mundo ten amigos fora, estou seguro que algunha xente queres que
volva!

**Como se poden sentir as empresas que colaboraron cos grupos de Vigotech?**

Neste caso as empresas comentóuselles que ningunha relación directa coas
empresas, tampouco as ofertas de traballo, igual isto levanta un fundamento de
Vigotech e alguén pode sentirse molesto. O mesmo a ver un logo de Vigotech nunha
landing dunha empresa, etc..  

Unha vez feito este traballo(polo comité), e valorando que gaña e perde
Vigotech(Como marca), o que propón, a comunidade de desenvolvedores, e as
empresas que colaboraron, pódese facer un resume e mandalo os organizadores,
eles poden ratificar o denegar a decisión do comité.

O final, isto solucionaría os seguintes problemas:

David Bonilla sentiuse atacado por min, volvo a dicilo, foi mais tristeza por
fallar aos nosos que ataque. Se temos un comité de dirección, se alguén ten
dubidas sabe que hai catro persoas as que contactar antes de dar un paso en
falso, volvo a dicilo, tiña que facer unhas chamadas antes de por o chío, pero a
tristeza actúa así :-(

Claramente díxose si, igual pecouse de pouca visión crítica e logo co texto
inicial todo era unha mala mensaxe, deuse un paso en falso e logo volveuse
atrás. Neste caso temos un marco no que pensar para toda a comunidade, que
entendo axudará para que este tipo de situacións non volvan suceder.  

Cónstame, que a comunicación durante o proceso foi malo, moita xente, etc.. con
comité todo é mais rápido e sinxelo para todos, pero se te chega unha landing o
sábado pola tarde de Agosto pouco se iba a solucionar...

Eu creo que é un paso natural facer algo deste estilo. E volvo a dicir, isto non
é un ataque a ninguén, colectivamente fallouse e isto é o que temos que valorar,
que faga a analoxía co que pasou non significa que teña ningún tipo de rancor
polo sucedido, eu fun o primeiro que fallei! inda que continuo pensando que o
erro do mensaxe por parte de Manfred foi claro, e a resposta dada, non foi
respectuosa, eu non fun o único que quedou cabreado co asunto, quizais o único
que alzou a voz.  


Comparte-VigoTech
------------------

Unha das cousas que mais me molaba en Isovalent era que os xoves tiñamos unha
sesión que lle chamabamos isoshare, eran 30 min de chamada na que uns falabamos
de tecnoloxía, algún update de clientes ou tips varios.

Creo que podemos exportar iso a facer unha videoCall unha mañá cada 15 días na
que a xente poida comentar cousas de tecnoloxía, o último de WASM, un update en
Kubernetes, etc.. Algo que se todo o mundo fai en remoto pode coller certa
tracción, eu creo que a única condición que poño é que non se poñan despois no
Youtube, ao final o importante é que a xente se una e pregunte. Isto podemos
velo, pero se queredes eu podo ver a opción de lideralo os primeiros meses ata
que colla algo de tracción.

E isto é todos rapaces, volvo dicilo, non é ningún ataque a ningunha persoa polo
pasado. Ao final, creo que se fallou por moitos lados, eu creo que disto só
podemos aprender!

PS: No meu caso, ademais de aprender, tamén levo unha ducia de horas de risas a
conta de que son un minifundista, creo que non recordo pásalo tan ben en moito
tempo :-)

Cañas cando queirades :D

Apertas!

-----

Fin do correo, espero que a todo o mundo lle quede claro o que pasou. 
